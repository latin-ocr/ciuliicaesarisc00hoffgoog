154 nn nanno ervrm

fuerunt. Nam et tela missa exceperunt et impetum
legionum tulerunt et ordines conservarunt pilisque
³missis ad gladios redierunt. Eodem tempore equites
ab sinistro Pompei cornu, ut erat imperatum, uni·
versi procucurrerunt, omnisque multitudo sagitta-
riorum se profudit. Quorum impetum noster equi·
tatus non tulit, sed paulatim loco motus cessit,
equitesque Pompei hoc acrius instare et se turmatim
explicare aciemque nostram a latere aperto circumire
4coeperunt. Quod ubi Caesar animadvertit, quartae
aciei, quam instituerat sex cohortium, dedit signum.
allli celeriter procucurrerunt infestisque signis tanta
vi in Pompei equites impetum fecerunt, ut eorum
nemo consisteret, omnesque conversi non solum
loco excederent, sed protinus incitati fuga montes
altissimos peterent. Quibus submotis omnes sagit-
tarii funditoresque destituti inermes sine praesidio
cinterfecti sunt. Eodem impetu cohortes sinistrum
cornu pugnantibus etiam tum ac resistentibus in
acie Pompeianis circumierunt eosque a tergo sunt
adorti.

94. Eodem tempore tertiam aciem Caesar, qnae
quieta fuerat et se ad id tempus loco tenuerat,

·’· aprocurrere iussit. Ita cum recentes atque integri

defessis successissent, alii autem a tergo adorirentur,
sustinere Pompeiani non potuerunt, atque universi
aterga verterunt. Neque vero Caesarem fefellit, quin
ab iis cohortibus, quae contra equitatum in quarta
acie collocatae essent, initium victoriae oriretur, ut

eipso in cohortandis militibus pronuntiaverat. Ab
his enim primum equitatus est pulsus, ab isdem

 

