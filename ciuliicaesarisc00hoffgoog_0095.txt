42 nn surano saumae

partim qui, ut Germanos diutius in Gallia versari
noluerant, ita populi Romani exercitum hiemare
atque inveterascere in Gallia moleste ferebant, par·
tim qui mobilitate et levitate animi novis imperiis
rstudebant3 ab nonnullis etiam, quod in Gallia a
potentioribus atque iis, qui ad conducendos ho·
mines facultates habebant, vulgo regna occupa·
bantur, qui minus facile eam rem imperio nostro
consequi poterant.

2. His nuntiis litterisque commotus Caesar duas
legiones in citeriore Gallia novas conscripsit et
inita aestate, in interiorem Galliam qui deduceret,

aquintum Pedium legatum misit. Ipse, oum primum
spabuli copia esse inciperet, ad exercitum venit. Dat
negotium Senonibus reliquisque Gallis, qui finitimi -
Belgis erant, uti ea, quae apud eos gerantur, co·
agnoscant seque de his rebus certiorem saciant. Hi
constanter omnes nuntiaverunt manus cogi, exer·
teitum in unum locum conduci. Tum vero dubitan-
dum non existimavit, quin ad eos proficisceretur.
ene frumentaria comparata castra movet diebusque
circiter quindecim ad fines Belgarum pervenit.

3. Eo cum de improviso celeriusque omni opi·
nione venisset, Remi, qui proximi Galliae ex Belgis
sunt, ad eum legatos Iccium et Andecumborium,

aprinos civitatis, miserunt, qui dicerent se suaque
omnia in fidem atque in potestatem populi Romani
permittere, neque se cunr Belgis reliquis consensisse
tneque contra populum Romanum coniurasse, para·
tosque esse et obsides dare et imperata facere et
oppidis recipere etfrumento ceterisque rebus iuvare3

 

